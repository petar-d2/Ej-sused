# EJ SUSED
  

# Opis projekta
Ovaj projekt je reultat timskog rada u sklopu projeknog zadatka kolegija [Programsko inženjerstvo](https://www.fer.unizg.hr/predmet/proinz) na Fakultetu elektrotehnike i računarstva Sveučilišta u Zagrebu. 

Cilj je ovog projekta omogućiti ljudima da čine dobra djela i unapređuju svoju lokalnu zajednicu. Kako bismo to postigli, želimo ostvariti laganu, brzu i pouzdanu platformu koja će omogućiti ljudima koji trebaju neku pomoć ili uslugu da se povežu s drugima koji mogu na bilo koji način pomoći.

Ljudi imaju zauzete živote. Zadnje što nam treba je da se pokvari perilica, ili nakupi snijeg. Nije nam lako potrošiti cijelo jutro, večer, dan ili više njih na ovakve probleme. Često nam treba neka vrsta usluge, a oni koji nam mogu pomoći nalaze se u blizini. Međutim, problem je u tome što mi uopće ni ne znamo da je susjed možda baš danas slobodan i može pomoći.

Da bismo postigli da korisnici mogu lako i primati i davati pomoć, odlučili smo se da aplikacija bude orijentirana na kvartove. Umjesto da putuješ pola sata preko grada, pomažeš upravo onima najbližima sebi. U tu je svrhu dizajniran i prikaz aktualnih zahtjeva na karti, kako bi već na prvi pogled znao gdje je potrebna pomoć.

Naša web aplikacija potiče susjede da međusobno traže i daju usluge. Međutim, postoje situacije u kojima je potrebna profesionalna, verificirana pomoć. Zato omogućujemo i raznim tvrtkama, obrtima i majstorima da koriste aplikaciju u slučaju nekih specijaliziranih usluga.

Kako bi korisnik znao je li netko doista vjerodostojan, postoji i sustav ocjenjivanja. Nakon izvršenog posla, osoba koja je zadala zahtjev može (ali ne mora) ocijeniti pomagača i ostaviti komentar. Isto vrijedi i za profesionalne usluge!

Radeći ovaj projekt naučili smo na koji način funkcionira proces razvoja programske potpore. Krenuli smo od problema koji smo htjeli rješiti, specificirali smo zahtjeve našeg budućeg rješenja i zatim smo počeli s oblikovanjem rješenja. Kroz rad na frontendu naučili smo koristiti alate kao što su Figma i framework React. Za rad na backendu bilo je potrebno upoznati se s Djangom i dobro oblikovati bazu podataka. Ovaj projekt rezultat je timskog rada i morali smo naučiti koristiti alate za verzioniranje koda kao što su Git i GitHub te smo naučili kako pisati kvalitetnu dokumentaciju kako bi olakšali drugim članovima tima, ali i ljudima koji će na bilo koji način sudjelovati u projektu.


# Funkcijski zahtjevi
- sustav omogućuje korisnicima kreiranje računa pomoću e-mail adrese
- korisnik se može registrirati te prijaviti Google SignIn-om
- sustav omogućuje korisnicima unos zahtjeva za pomoć
- sustav omogućuje korisnicima prikaz njihovih sposobnosti("skill") te osnovnih podataka
- korisnicima je omogućen prikaz događaja za vlastiti kvart
- prikaz profesionalnih tvrtki u kvartu
- prikaz profesionalnih usluga u kvartu
- volonterima je omogućen prikaz i promjena vlastitih događaja
- ocjenjivanje i komentari
- sustav šalje obavijesti korisnicima o ažuriranjima u njihovom kvartu
- korisnicima je omogućen prikaz i uređivanje vlastitih zahtjeva za pomoć
- tvrtkama je omogućen prikaz i promjena vlastitih usluga
- moderatorima je omogućeno odobravanje postavljenih događaja i pregledavanje i brisanje neprikladnih komentara
- administratori provode dodjelu uloga i daje disciplinske mjere 

# Tehnologije
> React za frontend, Django za backend i Postgres za baze.

# Članovi tima 
> Mirko Bušić (voditelj tima), Petar Dušević, Tin Salopek, Lucijan Grgić, Vanja Vukmanović, Romano Randić i Jakov Piljek.
>

# Kontribucije
>Pravila ovise o organizaciji tima i su često izdvojena u CONTRIBUTING.md



# 📝 Kodeks ponašanja [![Contributor Covenant](https://img.shields.io/badge/Contributor%20Covenant-2.1-4baaaa.svg)](CODE_OF_CONDUCT.md)
Kao studenti sigurno ste upoznati s minimumom prihvatljivog ponašanja definiran u [KODEKS PONAŠANJA STUDENATA FAKULTETA ELEKTROTEHNIKE I RAČUNARSTVA SVEUČILIŠTA U ZAGREBU](https://www.fer.hr/_download/repository/Kodeks_ponasanja_studenata_FER-a_procisceni_tekst_2016%5B1%5D.pdf), te dodatnim naputcima za timski rad na predmetu [Programsko inženjerstvo](https://wwww.fer.hr).
Očekujemo da ćete poštovati [etički kodeks IEEE-a](https://www.ieee.org/about/corporate/governance/p7-8.html) koji ima važnu obrazovnu funkciju sa svrhom postavljanja najviših standarda integriteta, odgovornog ponašanja i etičkog ponašanja u profesionalnim aktivnosti. Time profesionalna zajednica programskih inženjera definira opća načela koja definiranju  moralni karakter, donošenje važnih poslovnih odluka i uspostavljanje jasnih moralnih očekivanja za sve pripadnike zajenice.

Kodeks ponašanja skup je provedivih pravila koja služe za jasnu komunikaciju očekivanja i zahtjeva za rad zajednice/tima. Njime se jasno definiraju obaveze, prava, neprihvatljiva ponašanja te  odgovarajuće posljedice (za razliku od etičkog kodeksa). U ovom repozitoriju dan je jedan od široko prihvačenih kodeks ponašanja za rad u zajednici otvorenog koda.
>### Poboljšajte funkcioniranje tima:
>* definirajte načina na koji će rad biti podijeljen među članovima grupe
>* dogovorite kako će grupa međusobno komunicirati.
>* ne gubite vrijeme na dogovore na koji će grupa rješavati sporove primjenite standarde!
>* implicitno podrazmijevamo da će svi članovi grupe slijediti kodeks ponašanja.
 

# 📝 Licenca
![License: MIT](https://img.shields.io/badge/License-MIT-yellow.svg)

Ovaj repozitorij sadrži otvorene obrazovne sadržaje (eng. Open Educational Resources) i licenciran je prema MIT licenciji. To znači da možete preuzeti, koristiti i dijeliti ovo djelo, uključujući za komercijalne svrhe, uz uvjet da navedete autora. Za više detalja pogledajte [LICENSE](LICENSE).

Svi paketi distribuiraju se pod vlastitim licencama.
Svi upotrijebleni materijali  (slike, modeli, animacije, ...) distribuiraju se pod vlastitim licencama.

